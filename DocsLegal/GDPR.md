---
title: Pangkalahatang Regulasyon sa Proteksiyon ng Data (GDPR)
description: GDPR docs.microsoft.com.
ms.topic: article
ms.prod: legal
layout: ContentPage
ms.openlocfilehash: 91a5f1a3c93dbf5e50ab9842e63747fc9e443fe3
ms.sourcegitcommit: 608034089d1ea70317f64b4562eee1614c447d8f
ms.translationtype: HT
ms.contentlocale: fil-PH
ms.lasthandoff: 04/01/2022
ms.locfileid: "141347086"
---
# <a name="microsofts-gdpr-commitments-to-customers-of-our-generally-available-enterprise-software-products"></a>Ang mga Pangako ng Microsoft sa ilalim ng GDPR sa Mga Kustomer ng ating Available sa Kalahatan na Produktong Enterprise Software

**Panimula**

Itinatakda ng Pangkalahatang Regulasyon sa Proteksiyon ng Data (GDPR) ng European Union ang isang mahalagang pandaigdigang pamantayan para sa mga karapatan sa pagiging pribado, seguridad ng impormasyon, at pagsunod. Sa Microsoft, naniniwala tayo na ang pagiging pribado ay isang pangunahing karapatan at ang GDPR ay isang mahalagang hakbang tungo sa pagprotekta at pagbibigay-daan sa mga karapatan sa pagiging pribado ng mga indibidwal.     

Naninindigan ang Microsoft sa sarili nitong pagsunod sa GDPR, pati na rin sa pagbibigay ng maraming produkto, tampok, dokumentasyon, at madudulugan upang suportahan ang aming mga customer sa pagtugon sa kanilang mga obligasyon sa pagsunod sa ilalim ng GDPR. Ang sumusunod ay isang paglalarawan sa mga kontraktwal na obligasyon ng Microsoft sa mga customer nito kaugnay ng personal na data na nakolekta mula sa enterprise software. (Para sa software na lisensyado mula sa mga programa sa Komersyal na Paglilisensiya ng Microsoft, sumangguni nang direkta sa Addendum sa Proteksiyon ng Data sa Mga Produkto at Serbisyo ng Microsoft (Data Protection Addendum o DPA) sa http://aka.ms/dpa)

**May pangako ba ang Microsoft sa mga customer nito kaugnay ng GDPR?**

Oo. Hinihingi ng GDPR na ang mga controller (tulad ng mga organisasyon at developer na gumagamit ng mga pang-enterprise na online na serbisyo ng Microsoft) ay gumamit lang ng mga tagaproseso (tulad ng Microsoft) na nagpoproseso ng personal na data sa ngalan ng controller at magbigay ng sapat na mga garantiya upang matugunan ang mga pangunahing hinihingi ng GDPR. Ibinibigay ng Microsoft ang mga pangakong ito sa lahat ng customer ng mga programa sa Komersyal na Paglilisensiya ng Microsoft sa DPA. Ang mga customer ng iba pang enterprise software na available sa pangkalahatan na nililisensiyahan ng Microsoft o ng ating mga kasamahan ay nakikinabang din sa mga benepisyo ng mga pangako ng Microsoft sa GDPR, gaya ng inilalarawan sa abisong ito, sa hangganang nagpoproseso ng personal na data ang software.

**Saan ko makikita ang mga obligasyon ng Microsoft ayon sa kontrata kaugnay ng GDPR?**

Makikita mo ang mga pangako ayon sa kontrata ng Microsoft kaugnay ng GDPR (Mga Tuntunin ng GDPR) sa attachment sa DPA na may label na "Mga Tuntunin ng Pangkalahatang Regulasyon sa Proteksiyon ng Data sa European Union." Itinatali ng mga tuntuning iyon ang Microsoft sa mga kinakailangan ng mga tagaproseso sa Artikulo 28 ng GDPR at sa iba pang nauugnay na artikulo ng GDPR. 

Pinaiiral ng Microsoft ang mga Tuntunin ng GDPR sa lahat ng customer nito ng mga produktong enterprise software na available sa pangkalahatan na nilisensiyahan namin o ng aming mga kasamahan sa ilalim ng mga tuntunin sa lisensiya ng software ng Microsoft, epektibo magmula Mayo 25, 2018, kahit ano pa ang naaangkop na bersyon ng enterprise software, sa hangganan na ang Microsoft ang tagaproseso o ang subprocessor ng personal na data kaugnay ng naturang software, at hanggaâ€™t patuloy na iniaalok o sinusuportahan ng Microsoft ang bersyon. Makikita ang mga detalye ng suporta sa Patakaran ng Microsoft sa Lifecycle sa https://support.microsoft.com/lifecycle.

Para sa kalinawan, maaaring nalalapat ang iba o mas mababang mga pangako sa beta o preview software, software na ginawan ng malaking pagbabago, o anumang software na nilisensiyahan ng Microsoft o ng mga kasamahan natin na hindi ginagawang available sa pangkalahatan sa publiko o hindi nilisensiyahan sa ilalim ng mga tuntunin sa lisensiya ng software ng Microsoft. Ang ilang produkto ay maaaring mangolekta at magpadala sa Microsoft telemetry o ibang data bilang default; nagbibigay ang dokumentasyon ng produkto ng impormasyon at mga tagubilin kung paano isasara o iko-configure ang naturang pangongolekta ng telemetry.

**Ano ang mga pangakong nasa Mga Tuntunin ng GDPR?**

Ipinapakita ng mga Tuntunin ng GDPR ng Microsoft ang mga pangakong hinihingi sa mga tagaproseso sa Artikulo 28 ng GDPR.  Hinihingi ng Artikulo 28 na mangako ang mga tagaproseso na:

-   gumamit lamang ng mga subprocessor na may pahintulot ng controller at manatiling mananagot para sa mga subprocessor;
-   magproseso lamang ng personal data batay sa mga tagubilin mula sa controller, kabilang ang mga paglilipat;
-   tiyakin na ang mga taong nagpoproseso ng personal data ay nangangako sa pagkakumpidensyal;
-   ipatupad ang naaangkop na mga teknikal at pang-organisasyong pamamaraan upang tiyakin ang antas ng seguridad ng personal data na naaangkop sa panganib;
-   tulungan ang controller sa mga obligasyon nito na tumugon sa kahilingan ng mga subject ng data na gamitin ang kanilang mga karapatan sa GDPR;
-   tugunan ang mga notipikasyon ng GDPR tungkol sa paglabag at mga hinihinging pagtulong;
-   tulungan ang controller sa mga pagsusuri sa epekto ng proteksiyon ng data at konsultasyon sa mga nangangasiwang awtoridad; 
-   i-delete o ibalik ang personal data sa katapusan ng pagbibigay ng mga serbisyo; at
-   suportahan ang controller sa pamamagitan ng ebidensya ng pagsunod sa GDPR.
